<h1>Isotoper over Isefjorden</h1>

<h2>Der er noget radioaktivt i staten Danmark...</h2>

<div class="activity_highlight">
  <p>Søndag dag (re-run)</p>
</div>

<p>“Det hele startede med at Ida stjal den syge mands knallert, dagen efter Antons robot stak af ud i skoven…”</p>

<p>Den gang i 80’erne som de kunne have været, er en flok børn på sporet af en mystisk videnskabsmand med skumle planer. Spillet foregår i et alternativt Hornsherred i slutfirserne, hvor videnskaben gik en lidt anden retning. Robotter er et almindeligt syn på markerne og ude på øvelsesterrænet, strømmen kommer fra loopreaktoren på Kyndbyværket og magnetrin-skibe svæver over fjorden med gods. Men skolen er stadigvæk røvsyg, der er langt at cykle hjem til dine venner og forældrene fatter ikke hvad der er så vigtigt ved at få en Nintendo.</p>

<p>Spillet er en smagsprøve på Tales from the Loop rollespillet og ingen forudgående viden er nødvendig om spillet, firserne eller lokalområdet.</p>

<p>For spillere der vil lege med 80er nostalgi, naiv investigation og barnlig action, eller har set for meget Stranger Things.</p>

<p>For spilledere der kan improvisere stemningsfulde detaljer, styre fem spilpersoner gennem en simpel efterforskning og puste liv i firserne ude på landet.</p>

<p>System: Tales from the Loop<br>
Spillere: 5<br>
Af Oliver Nøglebæk</p>

<p><i>Scenariet er et re-run fra Viking-Con 38 (2019)</i></p>
