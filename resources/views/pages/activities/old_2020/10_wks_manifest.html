<h1>Workshop: Skriv dit eget manifest!</h1>

<h2>Store ideer kræver <br><span style='font-size: 2.4rem'><u>rigtigt,</u></span><br><span style='font-size: 3rem'><u>rigtigt</u></span><br><span style='font-size: 4.2rem'><u>store ord</u></span></h2>

<div class="activity_highlight">
  <p>Lørdag dag</p>
</div>

<p>Er du træt af at alle er så accepterende eller passive overfor ideer du ved er kedelige og dårlige? Er der tendenser i spil, film, rollespil - ja, hvad som helst - du simpelthen ikke kan døje? Selvfølgelig er der det! Din smag <i>er</i> jo bedre end dine venners og hvorfor skulle du sætte dit skinnende fyrtårns-lys under en skæppe? Vis Rollespilsdanmark hvor meget du har ret i dine (ellers udskældte) små pet peeves og lommefilosofiske overvejelser: Tilslut dig vores Manifestworkshop og eviggør din totale kulturelle overlegenhed i buldrende tekst!</p>

<p>Oplys den arme, beige-grå masse med dit skarpe islæt af klare farver: Din ellers underkuede ånd og tanke vil blive løsladt på ny som oliemaling under tryk, der maler morgendagens drøm om <i>bedre</i> kultur og <i>stærkere</i> idealer med viljens ukuelige penselstrøg!</p>

<p>Når stormen har lagt sig og dine ideer er krystalliseret i bogstaver, med schwung og dristighed, vil det/de sjoveste/vildeste manifester blive oplæst i fællessalen af dig selv eller en stedfortræder (så længe du selv vil have det, altså)</p>

<div class="activity_highlight">
  <p>Vi anbefaler at du medringer en dims med tastatur og skærm</p>
</div>

<p>Workshoppen afholdes af Morten Havmøller Laursen</p>
