<h1>Workshop: Figurspil</h1>

<h2>Blandede godter fra plastic-posen!</h2>

<p>Igen i år er vi på Con2 med figurspil af forskellig art som et supplement til brætspillene. Der vil både være mulighed for prøvespil, hyggespil og som noget helt nyt afholder vi også en turnering i Warhammer 40K: Kill Team. </p>

<p>Hvis du slet ikke kender til figurspil, vil vi meget gerne hjælpe dig i gang med spillene - enten ved at være guidende modstandere, eller ved at vejlede i regler og teknikker.</p>

<p>Vi sørger for opsætning af spilborde, terræn og terninger. Hvis ikke du medbringer dine egne figurer, har vi et par hære, du kan låne. Det eneste du ellers skal gøre, er at møde op med lysten til at spille! Og vi vil foretrække, hvis du melder dig til på spilblokkene, så vi kan koordinere lidt. Drop-in er dog også muligt, hvis du pludselig får lyst under connen.</p>

<p>Herunder kan du læse mere om de forskellige spil:</p>

<h3 style="text-align: center;">Kill Team</h3>
<p style="text-align:center;"><img align="middle" src="../../../../img/content/kill_team.jpg"></p>
<p>Et relativt nyt spil, hvor man i det mørke 41. Århundrede styrer en lille gruppe (typisk 6-10) soldater rundt i en smadret verden for at nedkæmpe modspillerens soldater. Spillet varer typisk en times tid.</p>

<h3 style="text-align: center;">Bolt Action</h3>
<p style="text-align:center;"><img align="middle" src="../../../../img/content/bolt_action.jpg"></p>
<p>Historisk Anden Verdenskrigsspil, hvor taktik tæller lige så meget som terninger. Der er mulighed for både at spille infanterislag og kampvognsslag - og en blanding. Spillet varer (afhængig af størrelse) typisk nogle timer.</p>

<h3 style="text-align: center;">X-Wing</h3>
<p style="text-align:center;"><img align="middle" src="../../../../img/content/x-wing.jpg"></p>
<p>Styr dine rumskibe rundt i det kendte Star Wars univers og sørg for at Rebellerne ikke overlever kampen! Eller sæt dig ind i din X-Wing og dueller mod selveste Darth Vader. Spillet varer typisk en times tid. Der vil være mulighed for både prøvespil, 1v1 og 4v4 free-for-all blitz og flere andre opsætninger - alt efter humør og hvor mange der er interesserede.</p>

<div class="activity_highlight">
  <p>Workshoppen kører fredag aften</p>
</div>
<div class="activity_highlight">
  <p>Workshoppen kører lørdag dag</p>
</div>
