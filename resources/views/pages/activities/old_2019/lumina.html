<h1>Lumina</h1>

<h3>Af Henrik Dithmer</h3>

<p>Lumina. En by hvor Lyset blotlægger dine dybeste hemmeligheder. En by hvor Mørket gemmer hor og vold i skyggerne. En by hvor Konspirationen modarbejder dig ved bag hvert sæt øjne. Hvor Individet er låst i kampen om sandheden.</p>

<p>Lumina er et Noir-scenarie om jagten på sandheden. Det følger Individet, en nysgerrig efterforsker med mørke hemmeligheder, som leder efter sandheden om Konspirationen, der spilles af en anden spiller, der har infiltreret alle lag af byen, og prøver at konfrontere Individet med sine hemmeligheder. De to andre spillere er Lyset og Mørket, som spiller byen og dens indbyggere, og er hhv. alt i byen der blotlægger, og alt i byen der gemmer.</p>

<p>Det er et scenarie hvor spillerne får lov til at definere meget om sin egen ”karakter” i løbet af spillet, og kan ende i meningsløshed, tragedie, uvidenhed eller ubærlig sandhed.</p>

<p>Forventet spilletid: 3-4 timer.
<br>Antal spillere: 3 spiller + 1 Faciliterende spiller
<br>Stikord: Noir, konspirationer, bord-rollespil.
<br>Spillertyper: For dig der elsker at spille assymetriske roller, og kan lide at definere din karakter
igennem spil. Du har heller ikke noget imod lidt system som ramme til rollespil.
<br>Hvis du vil facilitere spillet (jeg regner med at det er mig der gør det) kan du godt lide at læse regler og
formidle dem til spillere, hvorefter du deltager på samme niveau som de andre spillere.
</p>

<p>Om forfatteren: Henrik har haft et scenarie med på Con2 før, men forsøger sig nu med at træde ud af komediegenren.</p>

<div class="activity_highlight">
  <p>Spillet kører lørdag aften</p>
</div>
